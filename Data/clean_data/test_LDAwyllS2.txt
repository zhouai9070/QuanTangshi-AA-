骆宾王 艳情代郭氏答卢照邻 迢 迢 芊 路 望 芝 田 ， 眇 眇 函 关 恨 蜀 川 。 归 云 已 落 涪 江 外 ， 还 雁 应 过 洛 水 瀍 。 洛 水 傍 连 帝 城 侧 ， 帝 宅 层 甍 垂 凤 翼 。 铜 驼 路 上 柳 千 条 ， 金 谷 园 中 花 几 色 。 柳 叶 园 花 处 处 新 ， 洛 阳 桃 李 应 芳 春 。 妾 向 双 流 窥 石 镜 ， 君 住 三 川 守 玉 人 。 此 时 离 别 那 堪 道 ， 此 日 空 床 对 芳 沼 。 芳 沼 徒 游 比 目 鱼 ， 幽 径 还 生 拔 心 草 。 流 风 回 雪 傥 便 娟 ， 骥 子 鱼 文 实 可 怜 。 掷 果 河 阳 君 有 分 ， 货 酒 成 都 妾 亦 然 。 莫 言 贫 贱 无 人 重 ， 莫 言 富 贵 应 须 种 。 绿 珠 犹 得 石 崇 怜 ， 飞 燕 曾 经 汉 皇 宠 。 良 人 何 处 醉 纵 横 ， 直 如 循 默 守 空 名 。 倒 提 新 缣 成 慊 慊 ， 翻 将 故 剑 作 平 平 。 离 前 吉 梦 成 兰 兆 ， 别 后 啼 痕 上 竹 生 。 别 日 分 明 相 约 束 ， 已 取 宜 家 成 诫 勖 。 当 时 拟 弄 掌 中 珠 ， 岂 谓 先 摧 庭 际 玉 。 悲 鸣 五 里 无 人 问 ， 肠 断 三 声 谁 为 续 。 思 君 欲 上 望 夫 台 ， 端 居 懒 听 将 雏 曲 。 沉 沉 落 日 向 山 低 ， 檐 前 归 燕 并 头 栖 。 抱 膝 当 窗 看 夕 兔 ， 侧 耳 空 房 听 晓 鸡 。 舞 蝶 临 阶 只 自 舞 ， 啼 鸟 逢 人 亦 助 啼 。 独 坐 伤 孤 枕 ， 春 来 悲 更 甚 。 峨 眉 山 上 月 如 眉 ， 濯 锦 江 中 霞 似 锦 。 锦 字 回 文 欲 赠 君 ， 剑 壁 层 峰 自 纠 纷 。 平 江 淼 淼 分 清 浦 ， 长 路 悠 悠 间 白 云 。 也 知 京 洛 多 佳 丽 ， 也 知 山 岫 遥 亏 蔽 。 无 那 短 封 即 疏 索 ， 不 在 长 情 守 期 契 。 传 闻 织 女 对 牵 牛 ， 相 望 重 河 隔 浅 流 。 谁 分 迢 迢 经 两 岁 ， 谁 能 脉 脉 待 三 秋 。 情 知 唾 井 终 无 理 ， 情 知 覆 水 也 难 收 。 不 复 下 山 能 借 问 ， 更 向 卢 家 字 莫 愁 。 3
杨炯 和郑雠校内省眺瞩思乡怀友 铜 门 初 下 辟 ， 石 馆 始 沉 研 。 游 雾 千 金 字 ， 飞 云 五 色 笺 。 楼 台 横 紫 极 ， 城 阙 俯 青 田 。 暄 入 瑶 房 里 ， 春 回 玉 宇 前 。 霞 文 埋 落 照 ， 风 物 澹 归 烟 。 翰 墨 三 馀 隙 ， 关 山 四 望 悬 。 颓 峰 暌 酌 羽 ， 流 水 旷 鸣 弦 。 虽 欣 承 白 雪 ， 终 恨 隔 青 天 。 3
王勃 圣泉宴 披 襟 乘 石 磴 ， 列 籍 俯 春 泉 。 兰 气 熏 山 酌 ， 松 声 韵 野 弦 。 影 飘 垂 叶 外 ， 香 度 落 花 前 。 兴 洽 林 塘 晚 ， 重 岩 起 夕 烟 。 6
骆宾王 咏怀 少 年 识 事 浅 ， 不 知 交 道 难 。 一 言 芬 若 桂 ， 四 海 臭 如 兰 。 宝 剑 思 存 楚 ， 金 锤 许 报 韩 。 虚 心 徒 有 托 ， 循 迹 谅 无 端 。 太 息 关 山 险 ， 吁 嗟 岁 月 阑 。 忘 机 殊 会 俗 ， 守 拙 异 怀 安 。 阮 籍 空 长 啸 ， 刘 琨 独 未 欢 。 十 步 庭 芳 敛 ， 三 秋 陇 月 团 。 槐 疏 非 尽 意 ， 松 晚 夜 淩 寒 。 悲 调 弦 中 急 ， 穷 愁 醉 里 宽 。 莫 将 流 水 引 ， 空 向 俗 人 弹 。 6
骆宾王 别李峤得胜字 芳 尊 徒 自 满 ， 别 恨 转 难 胜 。 客 似 游 江 岸 ， 人 疑 上 灞 陵 。 寒 更 承 夜 永 ， 凉 景 向 秋 澄 。 离 心 何 以 赠 ， 自 有 玉 壶 冰 。 1
骆宾王 秋晨同淄川毛司马秋九咏：秋云 南 陆 铜 浑 改 ， 西 郊 玉 叶 轻 。 泛 斗 瑶 光 动 ， 临 阳 瑞 色 明 。 盖 阴 连 凤 阙 ， 阵 影 翼 龙 城 。 讵 知 时 不 遇 ， 空 伤 流 滞 情 。 5
骆宾王 同辛簿简仰酬思玄上人林泉 闻 君 招 隐 地 ， 仿 佛 武 陵 春 。 缉 芰 知 还 楚 ， 披 榛 似 避 秦 。 崩 查 年 祀 积 ， 幽 草 岁 时 新 。 一 谢 沧 浪 水 ， 安 知 有 逸 人 。 3
王勃 登城春望 物 外 山 川 近 ， 晴 初 景 霭 新 。 芳 郊 花 柳 遍 ， 何 处 不 宜 春 。 1
王勃 别人 江 上 风 烟 积 ， 山 幽 云 雾 多 。 送 君 南 浦 外 ， 还 望 将 如 何 。 2
王勃 早春野望 江 旷 春 潮 白 ， 山 长 晓 岫 青 。 他 乡 临 睨 极 ， 花 柳 映 边 亭 。 7
骆宾王 夏日游德州赠高四 日 观 邻 全 赵 ， 星 临 俯 旧 吴 。 鬲 津 开 巨 浸 ， 稽 阜 镇 名 都 。 紫 云 浮 剑 匣 ， 青 山 孕 宝 符 。 封 疆 恢 霸 道 ， 问 鼎 竞 雄 图 。 神 光 包 四 大 ， 皇 威 震 八 区 。 风 烟 通 地 轴 ， 星 象 正 天 枢 。 天 枢 限 南 北 ， 地 轴 殊 乡 国 。 辟 门 通 舜 宾 ， 比 屋 封 尧 德 。 言 谢 垂 钩 隐 ， 来 参 负 鼎 职 。 天 子 不 见 知 ， 群 公 讵 相 识 。 未 展 从 东 骏 ， 空 戢 图 南 翼 。 时 命 欲 何 言 ， 抚 膺 长 叹 息 。 叹 息 将 如 何 ， 游 人 意 气 多 。 白 雪 梁 山 曲 ， 寒 风 易 水 歌 。 泣 魏 伤 吴 起 ， 思 赵 切 廉 颇 。 凄 断 韩 王 剑 ， 生 死 翟 公 罗 。 罗 悲 翟 公 意 ， 剑 负 韩 王 气 。 骄 饵 去 易 论 ， 忌 途 良 可 畏 。 夙 昔 怀 江 海 ， 平 生 混 泾 渭 。 千 载 契 风 云 ， 一 言 忘 贱 贵 。 去 去 访 林 泉 ， 空 谷 有 遗 贤 。 言 投 爵 里 刺 ， 来 泛 野 人 船 。 缔 交 君 赠 缟 ， 投 分 我 忘 筌 。 成 风 郢 匠 斫 ， 流 水 伯 牙 弦 。 牙 弦 忘 道 术 ， 漳 滨 恣 闲 逸 。 聊 安 张 蔚 庐 ， 讵 扫 陈 蕃 室 。 虚 室 狎 招 寻 ， 敬 爱 混 浮 沉 。 一 诺 黄 金 信 ， 三 复 白 圭 心 。 霜 松 贞 雅 节 ， 月 桂 朗 冲 襟 。 灵 台 万 顷 浚 ， 学 府 九 流 深 。 谈 玄 明 毁 璧 ， 拾 紫 陋 籝 金 。 鹭 涛 开 碧 海 ， 凤 彩 缀 词 林 。 林 虚 星 华 映 ， 水 澈 霞 光 净 。 霞 水 两 分 红 ， 川 源 四 望 通 。 雾 卷 天 山 静 ， 烟 销 太 史 空 。 鸟 声 流 向 薄 ， 蝶 影 乱 芳 丛 。 柳 阴 低 椠 水 ， 荷 气 上 熏 风 。 风 月 芳 菲 节 ， 物 华 纷 可 悦 。 将 欢 促 席 赏 ， 遽 尔 又 归 别 。 积 水 带 吴 门 ， 通 波 连 禹 穴 。 赠 言 虽 欲 尽 ， 机 心 庶 应 绝 。 潘 岳 本 自 闲 ， 梁 鸿 不 因 热 。 一 瓢 欣 狎 道 ， 三 月 聊 栖 拙 。 栖 拙 隐 金 华 ， 狎 道 访 仙 查 。 放 旷 愚 公 谷 ， 消 散 野 人 家 。 一 顷 南 山 豆 ， 五 色 东 陵 瓜 。 野 衣 裁 薜 叶 ， 山 酒 酌 藤 花 。 白 云 离 望 远 ， 青 溪 隐 路 赊 。 傥 忆 幽 岩 桂 ， 犹 冀 折 疏 麻 。 3
卢照邻 宿玄武 方 池 开 晓 色 ， 圆 月 下 秋 阴 。 已 乘 千 里 兴 ， 还 抚 一 弦 琴 。 2
骆宾王 送宋五之问得凉字 愿 言 游 泗 水 ， 支 离 去 二 漳 。 道 术 君 所 笃 ， 筌 蹄 馀 自 忘 。 雪 威 侵 竹 冷 ， 秋 爽 带 池 凉 。 欲 验 离 襟 切 ， 岐 路 在 他 乡 。 0
王勃 寒夜怀友杂体 北 山 烟 雾 始 茫 茫 ， 南 津 霜 月 正 苍 苍 。 秋 深 客 思 纷 无 已 ， 复 值 征 鸿 中 夜 起 。 4
王勃 忽梦游仙 仆 本 江 上 客 ， 牵 迹 在 方 内 。 寤 寐 霄 汉 间 ， 居 然 有 灵 对 。 翕 尔 登 霞 首 ， 依 然 蹑 云 背 。 电 策 驱 龙 光 ， 烟 途 俨 鸾 态 。 乘 月 披 金 帔 ， 连 星 解 琼 佩 。 浮 识 俄 易 归 ， 真 游 邈 难 再 。 寥 廓 沉 遐 想 ， 周 遑 奉 遗 诲 。 流 俗 非 我 乡 ， 何 当 释 尘 昧 。 6
卢照邻 登封大酺歌 日 观 仙 云 随 凤 辇 ， 天 门 瑞 雪 照 龙 衣 。 繁 弦 绮 席 方 终 夜 ， 妙 舞 清 歌 欢 未 归 。 2
卢照邻 登封大酺歌 翠 凤 逶 迤 登 介 丘 ， 仙 鹤 裴 回 天 上 游 。 借 问 干 封 何 所 乐 ， 人 皆 寿 命 得 千 秋 。 2
王勃 冬郊行望 桂 密 岩 花 白 ， 梨 疏 林 叶 红 。 江 皋 寒 望 尽 ， 归 念 断 征 篷 。 7
骆宾王 冬日过故人任处士书斋 神 交 尚 投 漆 ， 虚 室 罢 游 兰 。 网 积 窗 文 乱 ， 苔 深 履 迹 残 。 雪 明 书 帐 冷 ， 水 静 墨 池 寒 。 独 此 琴 台 夜 ， 流 水 为 谁 弹 。 0
卢照邻 雨雪曲 虏 骑 三 秋 入 ， 关 云 万 里 平 。 雪 似 胡 沙 暗 ， 冰 如 汉 月 明 。 高 阙 银 为 阙 ， 长 城 玉 作 城 。 节 旄 零 落 尽 ， 天 子 不 知 名 。 0
王勃 扶风昼届离京浸远 帝 里 金 茎 去 ， 扶 风 石 柱 来 。 山 川 殊 未 已 ， 行 路 方 悠 哉 。 7
卢照邻 辛法司宅观妓 南 国 佳 人 至 ， 北 堂 罗 荐 开 。 长 裙 随 凤 管 ， 促 柱 送 鸾 杯 。 云 光 身 后 落 ， 雪 态 掌 中 回 。 到 愁 金 谷 晚 ， 不 怪 玉 山 颓 。 0
卢照邻 至望喜瞩目言怀贻剑外知己 圣 图 夷 九 折 ， 神 化 掩 三 分 。 缄 愁 赴 蜀 道 ， 题 拙 奉 虞 熏 。 隐 辚 度 深 谷 ， 遥 袅 上 高 云 。 碧 流 递 萦 注 ， 青 山 互 纠 纷 。 涧 松 咽 风 绪 ， 岩 花 濯 露 文 。 思 北 常 依 驭 ， 图 南 每 丧 群 。 无 由 召 宣 室 ， 何 以 答 吾 君 。 3
卢照邻 中和乐九章：歌中宫第五 祥 游 沙 麓 ， 庆 洽 瑶 衣 。 黄 云 昼 聚 ， 白 气 宵 飞 。 居 中 履 正 ， 禀 和 体 微 。 仪 刑 赤 县 ， 演 教 椒 闱 。 陶 钧 万 国 ， 丹 青 四 妃 。 河 洲 在 咏 ， 风 化 攸 归 。 4
卢照邻 登封大酺歌 明 君 封 禅 日 重 光 ， 天 子 垂 衣 历 数 长 。 九 州 四 海 常 无 事 ， 万 岁 千 秋 乐 未 央 。 2
王勃 临高台 临 高 台 ， 高 台 迢 递 绝 浮 埃 。 瑶 轩 绮 构 何 崔 嵬 ， 鸾 歌 凤 吹 清 且 哀 。 俯 瞰 长 安 道 ， 萋 萋 御 沟 草 。 斜 对 甘 泉 路 ， 苍 苍 茂 陵 树 。 高 台 四 望 同 ， 帝 乡 佳 气 郁 葱 葱 。 紫 阁 丹 楼 纷 照 耀 ， 璧 房 锦 殿 相 玲 珑 。 东 弥 长 乐 观 ， 西 指 未 央 宫 。 赤 城 映 朝 日 ， 绿 树 摇 春 风 。 旗 亭 百 隧 开 新 市 ， 甲 第 千 甍 分 戚 里 。 朱 轮 翠 盖 不 胜 春 ， 叠 榭 层 楹 相 对 起 。 复 有 青 楼 大 道 中 ， 绣 户 文 窗 雕 绮 栊 。 锦 衾 夜 不 襞 ， 罗 帷 昼 未 空 。 歌 屏 朝 掩 翠 ， 妆 镜 晚 窥 红 。 为 君 安 宝 髻 ， 蛾 眉 罢 花 丛 。 尘 间 狭 路 黯 将 暮 ， 云 间 月 色 明 如 素 。 鸳 鸯 池 上 两 两 飞 ， 凤 凰 楼 下 双 双 度 。 物 色 正 如 此 ， 佳 期 那 不 顾 。 银 鞍 绣 毂 盛 繁 华 ， 可 怜 今 夜 宿 娼 家 。 娼 家 少 妇 不 须 颦 ， 东 园 桃 李 片 时 春 。 君 看 旧 日 高 台 处 ， 柏 梁 铜 雀 生 黄 尘 。 6
杨炯 游废观 青 幛 倚 丹 田 ， 荒 凉 数 百 年 。 独 知 小 山 桂 ， 尚 识 大 罗 天 。 药 败 金 炉 火 ， 苔 昏 玉 女 泉 。 岁 时 无 壁 画 ， 朝 夕 有 阶 烟 。 花 柳 三 春 节 ， 江 山 四 望 悬 。 悠 然 出 尘 网 ， 从 此 狎 神 仙 。 7
卢照邻 淩晨 日 掩 鸿 都 夕 ， 河 低 乱 箭 移 。 虫 飞 明 月 户 ， 鹊 绕 落 花 枝 。 兰 襟 帐 北 壑 ， 玉 匣 鼓 文 漪 。 闻 有 啼 莺 处 ， 暗 幄 晓 云 披 。 2
王勃 江亭夜月送别 乱 烟 笼 碧 砌 ， 飞 月 向 南 端 。 寂 寂 离 亭 掩 ， 江 山 此 夜 寒 。 1
卢照邻 羁卧山中 卧 壑 迷 时 代 ， 行 歌 任 死 生 。 红 颜 意 气 尽 ， 白 璧 故 交 轻 。 涧 户 无 人 迹 ， 山 窗 听 鸟 声 。 春 色 缘 岩 上 ， 寒 光 入 溜 平 。 雪 尽 松 帷 暗 ， 云 开 石 路 明 。 夜 伴 饥 鼯 宿 ， 朝 随 驯 雉 行 。 度 溪 犹 忆 处 ， 寻 洞 不 知 名 。 紫 书 常 日 阅 ， 丹 药 几 年 成 。 扣 钟 鸣 天 鼓 ， 烧 香 厌 地 精 。 倘 遇 浮 丘 鹤 ， 飘 颻 淩 太 清 。 5
骆宾王 海曲书情 薄 游 倦 千 里 ， 劳 生 负 百 年 。 未 能 槎 上 汉 ， 讵 肯 剑 游 燕 。 白 云 照 春 海 ， 青 山 横 曙 天 。 江 涛 让 双 璧 ， 渭 水 掷 三 钱 。 坐 惜 风 光 晚 ， 长 歌 独 块 然 。 2
骆宾王 冬日野望 故 人 无 与 晤 ， 安 步 陟 山 椒 。 野 静 连 云 卷 ， 川 明 断 雾 销 。 灵 岩 闻 晓 籁 ， 洞 浦 涨 秋 潮 。 三 江 归 望 断 ， 千 里 故 乡 遥 。 劳 歌 徒 自 奏 ， 客 魂 谁 为 招 。 2
卢照邻 石镜寺 古 墓 芙 蓉 塔 ， 神 铭 松 柏 烟 。 鸾 沉 仙 镜 底 ， 花 没 梵 轮 前 。 铢 衣 千 古 佛 ， 宝 月 两 重 圆 。 隐 隐 香 台 夜 ， 钟 声 彻 九 天 。 0
骆宾王 久客临海有怀 天 涯 非 日 观 ， 地 屺 望 星 楼 。 练 光 摇 乱 马 ， 剑 气 上 连 牛 。 草 湿 姑 苏 夕 ， 叶 下 洞 庭 秋 。 欲 知 凄 断 意 ， 江 上 涉 安 流 。 3
杨炯 夜送赵纵 赵 氏 连 城 璧 ， 由 来 天 下 传 。 送 君 还 旧 府 ， 明 月 满 前 川 。 7
王勃 郊兴 空 园 歌 独 酌 ， 春 日 赋 闲 居 。 泽 兰 侵 小 径 ， 河 柳 覆 长 渠 。 雨 去 花 光 湿 ， 风 归 叶 影 疏 。 山 人 不 惜 醉 ， 唯 畏 绿 尊 虚 。 6
骆宾王 晚泊江镇 四 运 移 阴 律 ， 三 翼 泛 阳 侯 。 荷 香 销 晚 夏 ， 菊 气 入 新 秋 。 夜 乌 喧 粉 堞 ， 宿 雁 下 芦 洲 。 海 雾 笼 边 徼 ， 江 风 绕 戍 楼 。 转 蓬 惊 别 渚 ， 徙 橘 怆 离 忧 。 魂 飞 灞 陵 岸 ， 泪 尽 洞 庭 流 。 振 影 希 鸿 陆 ， 逃 名 谢 蚁 丘 。 还 嗟 帝 乡 远 ， 空 望 白 云 浮 。 5
卢照邻 中和乐九章：歌储宫第六 波 澄 少 海 ， 景 丽 前 星 。 高 禖 诞 圣 ， 甲 观 升 灵 。 承 规 翠 所 ， 问 寝 瑶 庭 。 宗 儒 侧 席 ， 问 道 横 经 。 山 宾 皎 皎 ， 国 胄 青 青 。 黄 裳 元 吉 ， 邦 家 以 宁 。 6
骆宾王 乐大夫挽词 昔 去 梅 笳 发 ， 今 来 薤 露 晞 。 彤 驺 朝 帝 阙 ， 丹 旐 背 王 畿 。 城 郭 犹 疑 是 ， 原 陵 稍 觉 非 。 九 原 如 可 作 ， 千 载 与 谁 归 。 1
骆宾王 尘灰 洛 川 流 雅 韵 ， 秦 道 擅 苛 威 。 听 歌 梁 上 动 ， 应 律 管 中 飞 。 光 飘 神 女 袜 ， 影 落 羽 人 衣 。 愿 言 心 未 翳 ， 终 冀 效 轻 微 。 5
卢照邻 七夕泛舟 凤 杼 秋 期 至 ， 凫 舟 野 望 开 。 微 吟 翠 塘 侧 ， 延 想 白 云 隈 。 石 似 支 机 罢 ， 槎 疑 犯 宿 来 。 天 潢 殊 漫 漫 ， 日 暮 独 悠 哉 。 5
骆宾王 送吴七游蜀 日 观 分 齐 壤 ， 星 桥 接 蜀 门 。 桃 花 嘶 别 路 ， 竹 叶 泻 离 樽 。 夏 老 兰 犹 茂 ， 秋 深 柳 尚 繁 。 雾 销 山 望 迥 ， 风 高 野 听 喧 。 劳 歌 徒 欲 奏 ， 赠 别 竟 无 言 。 唯 有 当 秋 月 ， 空 照 野 人 园 。 2
卢照邻 山林休日田家 归 休 乘 暇 日 ， 饁 稼 返 秋 场 。 径 草 疏 王 彗 ， 岩 枝 落 帝 桑 。 耕 田 虞 讼 寝 ， 凿 井 汉 机 忘 。 戎 葵 朝 委 露 ， 齐 枣 夜 含 霜 。 南 涧 泉 初 冽 ， 东 篱 菊 正 芳 。 还 思 北 窗 下 ， 高 卧 偃 羲 皇 。 3
骆宾王 早发淮口望盱眙 养 蒙 分 四 渎 ， 习 坎 奠 三 荆 。 徙 帝 留 馀 地 ， 封 王 表 旧 城 。 岸 昏 涵 蜃 气 ， 潮 满 应 鸡 声 。 洲 迥 连 沙 静 ， 川 虚 积 溜 明 。 一 朝 从 捧 檄 ， 千 里 倦 悬 旌 。 背 流 桐 柏 远 ， 逗 浦 木 兰 轻 。 小 山 迷 隐 路 ， 大 块 切 劳 生 。 唯 有 贞 心 在 ， 独 映 寒 潭 清 。 1
卢照邻 游昌化山精舍 宝 地 乘 峰 出 ， 香 台 接 汉 高 。 稍 觉 真 途 近 ， 方 知 人 事 劳 。 2
王勃 秋江送别 早 是 他 乡 值 早 秋 ， 江 亭 明 月 带 江 流 。 已 觉 逝 川 伤 别 念 ， 复 看 津 树 隐 离 舟 。 4
骆宾王 咏怀古意上裴侍郎 三 十 二 馀 罢 ， 鬓 是 潘 安 仁 。 四 十 九 仍 入 ， 年 非 朱 买 臣 。 纵 横 愁 系 越 ， 坎 壈 倦 游 秦 。 出 笼 穷 短 翮 ， 委 辙 涸 枯 鳞 。 穷 经 不 沾 用 ， 弹 铗 欲 谁 申 。 天 子 未 驱 策 ， 岁 月 几 沉 沦 。 轻 生 长 慷 慨 ， 效 死 独 殷 勤 。 徒 歌 易 水 客 ， 空 老 渭 川 人 。 一 得 视 边 塞 ， 万 里 何 苦 辛 。 剑 匣 胡 霜 影 ， 弓 开 汉 月 轮 。 金 刀 动 秋 色 ， 铁 骑 想 风 尘 。 为 国 坚 诚 款 ， 捐 躯 忘 贱 贫 。 勒 功 思 比 宪 ， 决 略 暗 欺 陈 。 若 不 犯 霜 雪 ， 虚 掷 玉 京 春 。 5
杨炯 和崔司空伤姬人 昔 时 南 浦 别 ， 鹤 怨 宝 琴 弦 。 今 日 东 方 至 ， 鸾 销 珠 镜 前 。 水 流 衔 砌 咽 ， 月 影 向 窗 悬 。 妆 匣 凄 馀 粉 ， 熏 炉 灭 旧 烟 。 晚 庭 摧 玉 树 ， 寒 帐 委 金 莲 。 佳 人 不 再 得 ， 云 日 几 千 年 。 7
杨炯 途中 悠 悠 辞 鼎 邑 ， 去 去 指 金 墉 。 途 路 盈 千 里 ， 山 川 亘 百 重 。 风 行 常 有 地 ， 云 出 本 多 峰 。 郁 郁 园 中 柳 ， 亭 亭 山 上 松 。 客 心 殊 不 乐 ， 乡 泪 独 无 从 。 7
王勃 上巳浮江宴韵得遥字 上 巳 年 光 促 ， 中 川 兴 绪 遥 。 绿 齐 山 叶 满 ， 红 泄 片 花 销 。 泉 声 喧 后 涧 ， 虹 影 照 前 桥 。 遽 悲 春 望 远 ， 江 路 积 波 潮 。 1
王勃 秋日仙游观赠道士 石 图 分 帝 宇 ， 银 牒 洞 灵 宫 。 回 丹 萦 岫 室 ， 复 翠 上 岩 栊 。 雾 浓 金 灶 静 ， 云 暗 玉 坛 空 。 野 花 常 捧 露 ， 山 叶 自 吟 风 。 林 泉 明 月 在 ， 诗 酒 故 人 同 。 待 余 逢 石 髓 ， 从 尔 命 飞 鸿 。 0
卢照邻 和吴侍御被使燕然 春 归 龙 塞 北 ， 骑 指 雁 门 垂 。 胡 笳 折 杨 柳 ， 汉 使 采 燕 支 。 戍 城 聊 一 望 ， 花 雪 几 参 差 。 关 山 有 新 曲 ， 应 向 笛 中 吹 。 2
杨炯 送临津房少府 岐 路 三 秋 别 ， 江 津 万 里 长 。 烟 霞 驻 征 盖 ， 弦 奏 促 飞 觞 。 阶 树 含 斜 日 ， 池 风 泛 早 凉 。 赠 言 未 终 竟 ， 流 涕 忽 沾 裳 。 6
卢照邻 望宅中树有所思 我 家 有 庭 树 ， 秋 叶 正 离 离 。 上 舞 双 栖 鸟 ， 中 秀 合 欢 枝 。 劳 思 复 劳 望 ， 相 见 不 相 知 。 何 当 共 攀 折 ， 歌 笑 此 堂 垂 。 3
骆宾王 幽絷书情通简知己 昔 岁 逢 杨 意 ， 观 光 贵 楚 材 。 穴 疑 丹 凤 起 ， 场 似 白 驹 来 。 一 命 沦 骄 饵 ， 三 缄 慎 祸 胎 。 不 言 劳 倚 伏 ， 忽 此 遘 邅 回 。 骢 马 刑 章 峻 ， 苍 鹰 狱 吏 猜 。 绝 缣 非 易 辨 ， 疑 璧 果 难 裁 。 揆 画 惭 周 道 ， 端 忧 滞 夏 台 。 生 涯 一 灭 裂 ， 岐 路 几 裴 徊 。 青 陆 春 芳 动 ， 黄 沙 旅 思 催 。 圆 扉 长 寂 寂 ， 疏 网 尚 恢 恢 。 入 阱 先 摇 尾 ， 迷 津 正 曝 腮 。 覆 盆 徒 望 日 ， 蛰 户 未 经 雷 。 霜 歇 兰 犹 败 ， 风 多 木 屡 摧 。 地 幽 蚕 室 闭 ， 门 静 雀 罗 开 。 自 悯 秦 冤 痛 ， 谁 怜 楚 奏 哀 。 汉 阳 穷 鸟 客 ， 梁 甫 卧 龙 才 。 有 气 还 冲 斗 ， 无 时 会 凿 坏 。 莫 言 韩 长 孺 ， 长 作 不 然 灰 。 5
王勃 临江 去 骖 嘶 别 路 ， 归 棹 隐 寒 洲 。 江 皋 木 叶 下 ， 应 想 故 城 秋 。 1
卢照邻 行路难 君 不 见 长 安 城 北 渭 桥 边 ， 枯 木 横 槎 卧 古 田 。 昔 日 含 红 复 含 紫 ， 常 时 留 雾 亦 留 烟 。 春 景 春 风 花 似 雪 ， 香 车 玉 舆 恒 阗 咽 。 若 个 游 人 不 竞 攀 ， 若 个 娼 家 不 来 折 。 娼 家 宝 袜 蛟 龙 帔 ， 公 子 银 鞍 千 万 骑 。 黄 莺 一 一 向 花 娇 ， 青 鸟 双 双 将 子 戏 。 千 尺 长 条 百 尺 枝 ， 月 桂 星 榆 相 蔽 亏 。 珊 瑚 叶 上 鸳 鸯 鸟 ， 凤 凰 巢 里 雏 鵷 儿 。 巢 倾 枝 折 凤 归 去 。 条 枯 叶 落 任 风 吹 。 一 朝 零 落 无 人 问 ， 万 古 摧 残 君 讵 知 。 人 生 贵 贱 无 终 始 ， 倏 忽 须 臾 难 久 恃 。 谁 家 能 驻 西 山 日 ， 谁 家 能 堰 东 流 水 。 汉 家 陵 树 满 秦 川 ， 行 来 行 去 尽 哀 怜 。 自 昔 公 卿 二 千 石 ， 咸 拟 荣 华 一 万 年 。 不 见 朱 唇 将 白 貌 ， 唯 闻 素 棘 与 黄 泉 。 金 貂 有 时 换 美 酒 ， 玉 麈 但 摇 莫 计 钱 。 寄 言 坐 客 神 仙 署 ， 一 生 一 死 交 情 处 。 苍 龙 阙 下 君 不 来 ， 白 鹤 山 前 我 应 去 。 云 间 海 上 邈 难 期 ， 赤 心 会 合 在 何 时 。 但 愿 尧 年 一 百 万 ， 长 作 巢 由 也 不 辞 。 3
骆宾王 在江南赠宋五之问 井 络 双 源 浚 ， 浔 阳 九 派 长 。 沦 波 通 地 穴 ， 输 委 下 归 塘 。 别 岛 笼 朝 蜃 ， 连 洲 拥 夕 涨 。 韫 珠 澄 积 润 ， 让 璧 动 浮 光 。 浮 光 凝 折 水 ， 积 润 疏 圆 沚 。 玉 轮 涵 地 开 ， 剑 阁 连 星 起 。 风 烟 标 迥 秀 ， 英 灵 信 多 美 。 怀 德 践 遗 芳 ， 端 操 惭 谋 己 。 谋 己 谬 观 光 ， 牵 迹 强 凄 惶 。 揆 拙 迷 三 省 ， 劳 生 昧 两 忘 。 弹 随 空 被 笑 ， 献 楚 自 多 伤 。 一 朝 殊 默 语 ， 千 里 易 炎 凉 。 炎 凉 几 迁 贸 ， 川 陆 疲 臻 凑 。 积 水 架 吴 涛 ， 连 山 横 楚 岫 。 风 月 虽 殊 昔 ， 星 河 犹 是 旧 。 姑 苏 望 南 浦 ， 邯 郸 通 北 走 。 北 走 平 生 亲 ， 南 浦 别 离 津 。 潇 湘 一 超 忽 ， 洞 庭 多 苦 辛 。 秋 江 无 绿 芷 ， 寒 汀 有 白 苹 。 采 之 将 何 遗 ， 故 人 漳 水 滨 。 漳 滨 已 辽 远 ， 江 潭 未 旋 返 。 为 听 短 歌 行 ， 当 想 长 洲 苑 。 露 金 熏 菊 岸 ， 风 佩 摇 兰 阪 。 蝉 鸣 稻 叶 秋 ， 雁 起 芦 花 晚 。 晚 秋 云 日 明 ， 亭 皋 风 雾 清 。 独 负 平 生 气 ， 重 牵 摇 落 情 。 占 星 非 聚 德 ， 梦 月 讵 悬 名 。 寂 寥 伤 楚 奏 ， 凄 断 泣 秦 声 。 秦 声 怀 旧 里 ， 楚 奏 悲 无 已 。 郢 路 少 知 音 ， 丛 台 富 奇 士 。 温 辉 淩 爱 日 ， 壮 气 惊 寒 水 。 一 顾 重 风 云 ， 三 冬 足 文 史 。 文 史 盛 纷 纶 ， 京 洛 多 风 尘 。 犹 轻 五 车 富 ， 未 重 一 囊 贫 。 李 仙 非 易 托 ， 苏 鬼 尚 难 因 。 不 惜 劳 歌 尽 ， 谁 为 听 阳 春 。 5
骆宾王 西京守岁 闲 居 寡 言 宴 ， 独 坐 惨 风 尘 。 忽 见 严 冬 尽 ， 方 知 列 宿 春 。 夜 将 寒 色 去 ， 年 共 晓 光 新 。 耿 耿 他 乡 夕 ， 无 由 展 旧 亲 。 3
王勃 江南弄 江 南 弄 ， 巫 山 连 楚 梦 ， 行 雨 行 云 几 相 送 。 瑶 轩 金 谷 上 春 时 ， 玉 童 仙 女 无 见 期 。 紫 露 香 烟 渺 难 托 ， 清 风 明 月 遥 相 思 。 遥 相 思 ， 草 徒 绿 ， 为 听 双 飞 凤 凰 曲 。 6
杨炯 和刘侍郎入隆唐观 福 地 阴 阳 合 ， 仙 都 日 月 开 。 山 川 临 四 险 ， 城 树 隐 三 台 。 伏 槛 排 云 出 ， 飞 轩 绕 涧 回 。 参 差 淩 倒 影 ， 潇 洒 轶 浮 埃 。 百 果 珠 为 实 ， 群 峰 锦 作 苔 。 悬 萝 暗 疑 雾 ， 瀑 布 响 成 雷 。 方 士 烧 丹 液 ， 真 人 泛 玉 杯 。 还 如 问 桃 水 ， 更 似 得 蓬 莱 。 汉 帝 求 仙 日 ， 相 如 作 赋 才 。 自 然 金 石 奏 ， 何 必 上 天 台 。 7
王勃 深湾夜宿 津 涂 临 巨 壑 ， 村 宇 架 危 岑 。 堰 绝 滩 声 隐 ， 风 交 树 影 深 。 江 童 暮 理 楫 ， 山 女 夜 调 砧 。 此 时 故 乡 远 ， 甯 知 游 子 心 。 1
骆宾王 咏美人在天津桥 美 女 出 东 邻 ， 容 与 上 天 津 。 整 衣 香 满 路 ， 移 步 袜 生 尘 。 水 下 看 妆 影 ， 眉 头 画 月 新 。 寄 言 曹 子 建 ， 个 是 洛 川 神 。 0
卢照邻 益州城西张超亭观妓 落 日 明 歌 席 ， 行 云 逐 舞 人 。 江 前 飞 暮 雨 ， 梁 上 下 轻 尘 。 冶 服 看 疑 画 ， 妆 楼 望 似 春 。 高 车 勿 遽 返 ， 长 袖 欲 相 亲 。 4
骆宾王 夏日夜忆张二 伏 枕 忧 思 深 ， 拥 膝 独 长 吟 。 烹 鲤 无 尺 素 ， 筌 鱼 劳 寸 心 。 疏 麻 空 有 折 ， 芳 桂 湛 无 斟 。 广 庭 含 夕 气 ， 闲 宇 澹 虚 阴 。 织 虫 垂 夜 砌 ， 惊 鸟 栖 暝 林 。 欢 娱 百 年 促 ， 羁 病 一 生 侵 。 讵 堪 孤 月 夜 ， 流 水 入 鸣 琴 。 6
骆宾王 夕次旧吴 维 舟 背 楚 服 ， 振 策 下 吴 畿 。 盛 德 弘 三 让 ， 雄 图 枕 九 围 。 黄 池 通 霸 迹 ， 赤 壁 畅 戎 威 。 文 物 俄 迁 谢 ， 英 灵 有 盛 衰 。 行 叹 鸱 夷 没 ， 遽 惜 湛 卢 飞 。 地 古 烟 尘 暗 ， 年 深 馆 宇 稀 。 山 川 四 望 是 ， 人 事 一 朝 非 。 悬 剑 空 留 信 ， 亡 珠 尚 识 机 。 郑 风 遥 可 托 ， 关 月 眇 难 依 。 西 北 云 逾 滞 ， 东 南 气 转 微 。 徒 怀 伯 通 隐 ， 多 谢 买 臣 归 。 唯 有 荒 台 露 ， 薄 暮 湿 征 衣 。 5
卢照邻 过东山谷口 不 知 名 利 险 ， 辛 苦 滞 皇 州 。 始 觉 飞 尘 倦 ， 归 来 事 绿 畴 。 桃 源 迷 处 所 ， 桂 树 可 淹 留 。 迹 异 人 间 俗 ， 禽 同 海 上 鸥 。 古 苔 依 井 被 ， 新 乳 傍 崖 流 。 野 老 堪 成 鹤 ， 山 神 或 化 鸠 。 泉 鸣 碧 涧 底 ， 花 落 紫 岩 幽 。 日 暮 餐 龟 壳 ， 开 寒 御 鹿 裘 。 不 辨 秦 将 汉 ， 宁 知 春 与 秋 。 多 谢 青 溪 客 ， 去 去 赤 松 游 。 5
骆宾王 送刘少府游越州 一 丘 余 枕 石 ， 三 越 尔 怀 铅 。 离 亭 分 鹤 盖 ， 别 岸 指 龙 川 。 露 下 蝉 声 断 ， 寒 来 雁 影 连 。 如 何 沟 水 上 ， 凄 断 听 离 弦 。 0
骆宾王 夏日游山家同夏少府 返 照 下 层 岑 ， 物 外 狎 招 寻 。 兰 径 熏 幽 佩 ， 槐 庭 落 暗 金 。 谷 静 风 声 彻 ， 山 空 月 色 深 。 一 遣 樊 笼 累 ， 唯 馀 松 桂 心 。 1
卢照邻 还赴蜀中贻示京邑游好 籞 宿 花 初 满 ， 章 台 柳 向 飞 。 如 何 正 此 日 ， 还 望 昔 多 违 。 怅 别 风 期 阻 ， 将 乖 云 会 稀 。 敛 衽 辞 丹 阙 ， 悬 旗 陟 翠 微 。 野 禽 喧 戍 鼓 ， 春 草 变 征 衣 。 回 顾 长 安 道 ， 关 山 起 夕 霏 。 4
王勃 春日还郊 闲 情 兼 嘿 语 ， 携 杖 赴 岩 泉 。 草 绿 萦 新 带 ， 榆 青 缀 古 钱 。 鱼 床 侵 岸 水 ， 鸟 路 入 山 烟 。 还 题 平 子 赋 ， 花 树 满 春 田 。 4
骆宾王 在军登城楼 城 上 风 威 冷 ， 江 中 水 气 寒 。 戎 衣 何 日 定 ， 歌 舞 入 长 安 。 5
